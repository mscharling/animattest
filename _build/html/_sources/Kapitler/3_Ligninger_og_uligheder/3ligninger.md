# Ligninger og uligheder
Mange af de spørgsmål eller problemer, som du møder i hverdagen, kan oftest løses med en simpel ligning. Det kræver oftest ikke, at du formaliserer dem, for de fleste af problemer kan blot løses med lidt tankekraft. 

Måske har du stødt på følgende problemer:

* Du skal på arbejde og skal være der på et bestemt tidspunkt. Hvornår skal du tage afsted og kan du nå det? Hvis ikke du kan nå det, kan du så benytte andre transportmidler, der gør, at du kan nå det? 

* Du skal lægge budget for at finde ud af, hvor meget du har til rådighed til sjov og ballade. Hvilke indtægter og udgifter har du? Har du råd til noget efter, du har betalt dine udgifter?

* Du laver et måltid ud fra en opskrift til færre personer, end du selv skal lave mad til. Hvor meget skal du handle ind? Hvor meget mere skal du bruge af de forskellige ingredienser? 

Her skal vi dog lære at formalisere problemerne matematisk, så du kan bruge de metoder, som du også kommer til at lære, til at løse dem. Det er nemlig helt centralt, at du kan oversætte et praktisk problem til noget matematisk. Ligeledes, skal du også kunne give et praktisk eksempel til noget matematisk. Det viser nemlig, at du har en bredere forståelse for anvendeligheden af den matematik, som du lærer. 

