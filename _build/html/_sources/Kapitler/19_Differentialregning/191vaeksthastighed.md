# Væksthastighed

For at motivere differentialregningen vil vi indledningsvist kigge på nogle af de funktioner, som vi nu har stiftet bekendtskab med. Lad os betragte følgende figur langs $x$-aksen fra venstre mod højre:

```{figure} funktioner.png
---
scale: 50 %
align: center
---
```

Her har vi tre forskellige polynomier og eksponentialfunktionen. Det er tydeligt af grafen, at de fire funktioner udvikler sig forskelligt og dermed har forskellige væksthastigheder. For eksempel kan vi se, at den lineære funktion $x$ udvikler sig med samme hastighed på hele dens definitionsmængde, hvorimod eksponentialfunktionen $\text{e}^x$ vokser "hurtigere og hurtigere". Vi kan også se, at tredjegradspolynomiet $x^3$ starter med at vokse, men flader ud og vokser igen efter, og andengradspolynomiet $x^2$ starter med at aftage, flade ud og derefter vokse. 

Vi kan altså se, at udviklingen af funktionerne afhænger af, hvilke $x$-værdier vi betragter. Dermed vil væksthastighederne for de forskellige funktioner kunne beskrives som funktioner dem selv. Derfor skal vi altså udvikle en eller anden måde at måle væksthastigheden til ethvert punkt på en graf for en funktion. For at beskrive en grafs væksthastighed i et punkt, vil vi måle hældningen af grafens tangent i det givne punkt. 


