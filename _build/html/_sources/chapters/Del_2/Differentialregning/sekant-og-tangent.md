# Sekant og tangent

Inden vi skal i gang med tre-trinsreglen, så skal vi blive bekendt med, hvad en sekant og en tangent er. 

```{figure} sekanttangent.png
---
scale: 50 %
align: center
---
```

En sekant er en ret linje, der gennemskærer en kurve i to punkter. Tegner vi grafen for en funktion $f$, så er sekanten altså den linje, der gennemskærer to punkter, det ligger på grafen $(x_1, f(x_1))$ og $(x_2,f(x_2))$. Det betyder også, at vi kan finde sekantens hældning ved brug af to-punktsformlen

$$

    a = \frac{f(x_2) - f(x_1)}{x_2 - x_1}

$$

En tangent er en ret linje, der gennemskærer en kurve i kun ét punkt. Sagt på en anden måde, den berører kun kurven i et punkt. Men vi kan ikke på samme måde som med sekanten finde hældningskoefficienten for tangenten. Det er her, hvor tre-trinsreglen kommer i spil.

Grunden til, at vi er interesserede i tangentens hældning er jo netop den, som vi startede kapitlet ud med st nævne. Tangentens hældning i et punkt kan fortælle os noget omkring, hvor hurtigt en funktion aftager eller vokser i området af punktet. For zoomer vi ind på punktet, hvor tangenten berører grafen for funktionen, så kan vi se, at det er relativt svært at adskille grafen og tangenten fra hinanden. Sagt på en anden måde, så beskriver tangenten ret godt grafens opførsel i det lille område omkring tangentpunktet. 

Nu er vi klar til at gå i kast med tre-trinsreglen.

