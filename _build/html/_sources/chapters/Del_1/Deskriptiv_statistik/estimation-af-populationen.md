(estimationafpopulation)=
# Estimering af populationen

Men hvorfor er det egentlig, at vi regner et gennemsnit? Oftest, når vi laver statistiske undersøgelser, så ønsker vi jo at sige noget om populationen ved hjælp af vores stikprøve. Forestil dig, at populationen har det sande gennemsnit $\mu$, der også bare er et eller andet tal - men vi kender det ikke. Fra vores stikprøve kan vi finde *stikprøve*-gennemsnittet, som vi kaldte for $\bar{x}$. Vi siger, at $\bar{x}$ er et *estimat* for det sande *population*-gennemsnit $\mu$. Distinktionen er vigtig, når du videreformidler dine undersøgelser. Vi håber selvfølgelig på, at $\bar{x} \approx \mu$, men det er ikke sikkert, at det gælder. 


