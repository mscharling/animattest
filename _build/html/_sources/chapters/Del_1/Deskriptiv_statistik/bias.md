(bias)=
# Bias

Det er altid vigtigt at tænke nøje over, om stikprøven er repræsentativ i forhold til populationen. Hvis du ønsker at sige noget om den gennemsnitlige skostørrelse på din skole bestående af piger og drenge, så giver det ikke mening kun at måle skostørrelser for din studiegruppe. For det kan være, at I er en gruppe bestående kun af piger - og de har generelt mindre fødder end drenge. Jeres bud på en gennemsnitlig skostørrelse for hele skolen vil derfor være misvisende. Populationen består jo også af drenge. Jeres stikprøve bør derfor også indeholde skostørrelser for drenge. 

Det er også vigtigt at tænke over stikprøvens størrelse. Vi kan som oftest ikke lave beskrivende statistik på et datasæt kun bestående af tre observationer. Det er altid en vurderingssag, hvor stort et datasæt, man har brug for - men som hovedregel skal du altid have mindst fem observationer for kunne lave statistik. Igen, det er vigtigt, at du vurderer, din stikprøve er repræsenterer din population godt.


