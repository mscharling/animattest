# Statistiske test

Forestil dig, at du står med et datasæt og ønsker at komme med mere dybdegående konklusioner end blot beskrivelser. I kapitlet <Deskriptiv statistik> beskæftigede vi os med, hvordan vi kan bruge forskellige mål til at beskrive populationen ud fra en stikprøve. I dette kapitel vil vi kigge på, hvordan vi kan bruge statistikken til at træffe beslutninger, en disciplin, der også kaldes statistisk inferens. 

Lad os sige, at du har målinger af blodtryk fra en gruppe mennesker og ønsker at afgøre, om et nyt medikament reelt sænker blodtrykket. Det er her, statistiske test kommer ind i billedet. Ved hjælp af statistiske metoder kan vi afgøre, om de observerede ændringer i dit data er tilfældige, eller om de faktisk afspejler en reel effekt af medicinen.

Statistiske test er ikke kun begrænset til medicinske undersøgelser. De spiller en afgørende rolle i mange forskellige felter, lige fra psykologi til finans, hvor de hjælper os med at træffe informerede beslutninger baseret på data. I kapitlet her, vil du lære om forskellige typer af statistiske test, hvordan de anvendes, og hvordan man fortolker på resultaterne fra testene. 