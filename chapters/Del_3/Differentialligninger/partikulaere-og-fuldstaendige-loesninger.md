# Partikulære og fuldstændige løsninger

Når vi løser differentialligninger, kan det være under givne *bibetingelser*. En bibetingelse er noget, som funktionen også skal opfylde, når vi finder funktionen, der løser differentialligningen. Et eksempel kunne være, at funktionen skal skære $y$-aksen i et bestemt punkt.

Løser vi en differentialligning uden at tage hensyn til bibetingelser, får vi en familie af funktioner, der alle kan opfylde differentialligningen. Denne kalder vi den *fuldstændige løsning*. Når vi derimod tilføjer bibetingelser og bruger dem til at finde én specifik funktion i denne familie, kalder vi det en *partikulær løsning*. 

Du kan sammenligne det med integralregning: Når vi finder samtlige stamfunktioner til en funktion, lægger vi en vilkårlig konstant $k$ til. Men hvis vi for eksempel kender en bestemt værdi, som funktionen skal have i et givet punkt, kan vi finde den præcise stamfunktion, der opfylder denne betingelse – altså en specifik løsning.

Lad os kigge på et eksempel:
