# Indledning

## Til dig som elev
Du skal nu i gang med matematik på gymnasieniveau. Du vil nok lynhurtigt mærke et spring i niveau fra folkeskole til uanset, om du skal have Matematik C, B eller A. Men det er okay, for matematik på gymnasiet er også helt anderledes. Der er meget mere læsning og bevisføring.

Du skal til at "læse" matematik, i stedet for at "have" matematik. Det er derfor lidt mere ligesom at skulle lære et nyt fremmedsprog. Du vil komme til at skulle bruge et helt nyt sprog for at formidle matematikken og ligeledes læse den. Du kan derfor ikke forvente, når du læser et afsnit første gang, at du vil forstå det hele. Det er en del af charmen. Det er derfor en god idé, at du sætter dig godt ind i de formuleringer og de gloser, der er benyttet i bogen her. Det kan hjælpe dig rigtig meget med at udvide dit matematiske sprog. Mange glemmer nemlig, at matematikken også ligger i sproget. Du har måske fået at vide: "Prøv at læse opgaven højt for dig selv" eller "prøv at læs det igen". Det er netop for at give dig en idé om, at sproget kan hjælpe din matematiske forståelse på vej.

Et andet godt råd er: Lad være med at give op. Der er en tendens til, at når man lader skyklapperne gå ned, så bliver det svære for dig at forstå det, du læser. Du har måske også hørt: "Hvis du siger, at du ikke kan, så kan du ikke". Det er præcis det samme, der gælder, når du skal lære matematik. Vær åben og positiv, når du læser. Det vil hjælpe dig til at komme meget længere i den spændende verden fyldt med matematik. 

Hvordan læser du så denne bog? Det kan virke lidt gammeldags, det du skal til at læse nu; men når man læser og laver matematik, så er det altid en god idé, at du har en blyant og et stykke papir eller notesbog foran dig - også selvom meget matematik i dag løses ved hjælp af CAS-værktøjer.

Mange gange skal der forskellige læringsmetoder til for, at noget virkelig lægger sig på rygraden. Derfor er der i denne bog både *løbende øvelser* og *opgaver*, der kan hjælpe dig med din forståelse og evaluere, om du har forstået emnet. 

Du læser et afsnit og så kan det være, at du støder ind i en *løbende øvelse*, som skal være med til at underbygge din forståelse for det, som du lige har læst. Samtidig ved udgang af hvert kapitel er der opgaver, som du kan bruge som en form for evaluering - for har du forstået det, du har læst, og kan du bruge det i en praktisk eller teoretisk opgave? 

Det kan godt være, at du løber ind i problemer, og får brug for yderligere hjælp, så er bogen ikke til hindring for, at du spørger din lærer om hjælp. Men, du kan jo også prøve at genlæse kapitlet og gennemgå eksemplerne fra afsnittene igen. Opgaverne skulle gerne tage et afsæt i eksemplerne, sådan at du kan bruge eksemplerne til at løse dem. Du kan altid kontrollere dine svar i facitlisten.

Du skal huske, når du læser matematik og laver opgaver, at det er naturligt at gå i stå og være i tvivl. Giv dig selv tid til at tænke og undgå at blive frustreret. Når vi har svært ved et eller andet og får løst det i den sidste ende, så har det med, at det sætter sig bedre fast. 

God læsning!

## Til dig som lærer